\documentclass{tktltiki}
\usepackage[pdftex]{graphicx}
\usepackage{subfigure}
\usepackage{url}
\begin{document}
%\doublespacing
%\singlespacing
\onehalfspacing

\title{Ohjeita opinnäytetyön rakenteesta ja ulkoasusta}
\author{Hannu Erkiö, Jaakko Kurhila, Lea Kutvonen, Matti Mäkelä, Matti Nykänen, Inkeri Verkamo}
\date{\today}

\maketitle

\numberofpagesinformation{\numberofpages\ sivua + \numberofappendixpages\ liitesivua}
\classification{\protect{\ \\
A.1 [Introductory and Survey],\\
I.7.m [Document and text processing]}}

\keywords{ulkoasu, tiivistelmä, lähdeluettelo}

\begin{abstract}

Tämä kirjoitus on tarkoitettu Helsingin yliopiston
Tietojenkäsittelytieteen laitoksen alempien opinnäytetöiden ja
harjoitusten ulkoasun ja rakenteen ohjeeksi. Ohje soveltuu siten tieteellisen
kirjoittamisen kurssille eli LuK-tutkielmiin, ohjelmistotuotantoprojekteihin, seminaaritöihin ja pro gradu
-tutkielmiin. 

\end{abstract}

\mytableofcontents




\section{Johdanto}


Kaikessa julkaistavaksi tarkoitetussa tekstissä kirjoittajan luomisen ja
esitystavan vapautta rajoittavat monet ohjeet ja tarkatkin määräykset.

Parhaimmillaan lukijalle ja kirjoittajalle yhteinen, tuttu säännöstö luo
eräänlaisen tukiverkoston, joka tukee sanoman siirtymistä vääristymättä.
Kirjoituksen lukija löytää kirjoituksesta helpommin olennaisen sisällön,
jos kirjoituksen ulkoasu ja sisällön rakenne vastaavat hänen
tottumuksiaan. Sama koskee myös kirjoittajaa. Noudattaessaan valmista
esitystapamallia kirjoittajan ei tarvitse käyttää aikaansa itse työn
kannalta toissijaisten seikkojen miettimiseen, vaan hän voi keskittyä
hiomaan tekstin sisältöä. Siksi kannattaa harjoitella myös työn ulkoasua
koskevien ohjeiden noudattamista, vaikka omasta mielestään osaisikin
valita esitykselleen ohjetta paremman muodon.

Tämä kirjoitus on tarkoitettu Helsingin yliopiston
Tietojenkäsittelytieteen laitoksen alempien opinnäytteiden ja
harjoitusten ulkoasun ja rakenteen ohjeeksi. Ohje soveltuu siten
tieteellisen kirjoittamisen kurssille, ohjelmistotuotantoprojekteihin, seminaaritöihin ja
pro gradu -tutkielmiin. (Kirjoitus on päivitetty uusintapainos aiemmista
ohjeista, jotka kurssin luennoijat ovat laatineet \cite{erkio01,
erkiomakela96, erkio94, verkamo92}.)

%Tämän kirjoituksen tukena sopii käytettäväksi pian laitoksen
%www-sivuilla julkaistava \LaTeX-ohje ja \LaTeX-tyyli.


\section{Kirjoituksen rakenne}

Tarkastellaan aluksi tieteelliseltä tekstiltä odotettuja
kirjoituksen osia. Samoihin asioihin on luonnollisesti syytä
kiinnittää huomiota myös muussa teknisessä kirjoittamisessa.


\subsection{Kansilehti}

Kansilehti sisältää opinnäytteen otsikon ja tekijän nimen. Kansilehdeltä on myös käytävä ilmi työn laji, esimerkiksi pro gradu -tutkielma tai LuK-tutkielma. 
Muita kansilehden tietoja ovat paikka ja päiväys (muodossa ''Helsinki 24.10.2007'') sekä ns.~affiliaatio (muodossa ''HELSINGIN YLIOPISTO'' ja sen alla ''Tietojenkäsittelytieteen laitos''). Tietojen esitysjärjestys kansilehdellä on työn otsikko, tekijä, paikka ja päiväys, työn laji sekä affiliaatio.

LuK-tutkielmassa on tapana varata kansilehden oikeaan yläreunaan tila tutkielman hyväksyjän allekirjoitukselle (muodossa ''arvostelija''), hyväksymispäivälle (muodossa ''hyväksymispäivä'') sekä arvosanalle
 (muodossa ''arvosana'').
 
 
\subsection{Tiivistelmä}
%\enlargethispage{5mm}


Tiivistelmäsivu sisältää seuraavat osat: työn bibliografiset tiedot,
tiivistelmäteksti, aiheluokat ja avainsanat. Bibliografiset tiedot
koostuvat työn otsikosta, tekijän nimestä, julkaisupaikan tiedoista,
julkaisuajankohdasta ja sivumäärästä.

Tiivistelmäteksti on lyhyt, yleensä yhden kappaleen mittainen
(esimerkiksi maksimissaan 100 sanaa) selvitys
kirjoituksen tärkeimmästä sisällöstä: mitä on tutkittu, miten on
tutkittu ja mitä tuloksia on saatu. Opinnäytetöissä tiivistelmätekstin pituus ei kuitenkaan ole sanamäärältään rajoitettu, ellei ohjaaja tai tarkastaja sitä erikseen vaadi. 


Aiheluokat kuvataan ACM Computing Classification System -luokituksen (CCS)
luokituksen mukaisesti. Luokittelussa käytetään alimman tason
(kolmannen) nimekkeitä. Kirjain- ja numerokoodin lisäksi on
syytä ilmoittaa myös luokan nimi tekstimuodossa.
Avainsanoiksi valitaan kirjoituksen sisältöä
keskeisesti kuvaavia käsitteitä.

\subsection{Johdanto}


Johdannon tarkoituksena on kertoa yleiskielisesti
työn tavoite. Kerrotaan (kuten tiivistelmässäkin, mutta laveammin),
mitä on tutkittu, miten on tutkittu ja mitä tuloksia on saatu.

Johdannon pituus määräytyy suhteessa koko kirjoitelman pituuteen.
Parisivuinen kirjoitus ei erillistä johdantoa kaipaa, sillä
se itsessään on laajennettu tiivistelmä. Kymmensivuisen
kirjoituksen johdanto voi olla vaikkapa sivun tai puolentoista
mittainen. Pro gradu -tutkielman 50-70-sivuiseen kokonaisuuteen
tuntuu 2-4-sivuinen johdanto kohtuulliselta.

Johdanto kertoo siis lyhyessä, yleistajuisessa muodossa
koko kirjoitelman kysymyksenasettelun, juonen ja johtopäätelmät.
Tämän luettuaan lukija voi päätellä, haluaako syventyä asiaan tarkemmin
lukemalla koko kirjoituksen.


\subsection{Käsittelyluvut}

Käsittelylukujen työnjako määräytyy käsiteltävän asian luonteen
mukaisesti.

Lukijan ohjailemiseksi kukin pääluku kannattaa aloittaa lyhyellä
kappaleella, joka paljastaa mikä kyseisen luvun keskeisin sisältö on ja
kuinka aliluvuissa asiaa kehitellään eteenpäin.

Jäsentelyongelmista kielivät tilanteet, joissa
alilukuja on vain yksi, tai joissa käytetään useampaa kuin
kahta tasoa (pääluku ja sen aliluvut). Kolmitasoisia
otsikointeja saatetaan tarvita joissakin teknisissä
dokumenteissa perustellusti, mutta nämä muodostavat poikkeuksen.


\subsection{Lähdeviittausten käyttö}


Lähdeviittauksiin käytetään ns. mnemonisia viitteitä, jotka rakennetaan
kuten lähdeluettelon osalta on kerrottu. Lähdeviitteeseen liitetään
tarketavat sivunumerot, mikäli lukijan olisi työlästä löytää
asianomainen kohta viitatusta lähteestä. 

Lähdeviitteet sijoitetaan aina virkkeen sisäpuolelle. Siten esimerkiksi
kappaleen lopussa irrallaan oleva viite ei ole asiallinen.

Tekstin jäsentelyn on tuotava selkeästi esiin, mihin asiaan viite
liittyy. Samalla tulee ymmärrettäväksi se, kuinka pitkään
tekstikatkelmaan ko. viite liitetään.


\subsection{Yhteenveto}

Yhteenveto voi olla vaatimattomimmillaan lyhyt kertaus kirjoituksen
keskeisistä asioista. Arvokkaamman yhteenvedon saa aikaan kommentoimalla
mm. työn tulosten arvoa, työn liittymistä ympäristöön tai
tulevaisuudennäkymiä. Tällaiset arviot on kuitenkin syytä huolellisesti
perustella, sillä muuten vaikutelma voi olla koominenkin.

\subsection{Lähdeluettelon laatiminen}

Tieteellisen kirjoittamisen kurssin töiden lähdeluetteloiden
laatimisessa noudatetaan seuraavia ohjeita.

Niiden taustalla on kaksi
keskeistä pyrkimystä: tehdä viitatun lähteen hankkiminen luettavaksi
mahdollisimman helpoksi ja ilmaista, millaisen arviointiprosessin
läpi käyneeseen kirjoitukseen vedotaan.
Näistä syistä
\begin{itemize}
\item lähdeviitteen tulee aina olla niin tarkka, että
lähde on sen perusteella tunnistettavissa ja löydettävissä luetteloista
ja kirjastoista,
\item erityyppisten lähteiden (kirjat, konferenssit, lehdet) on erotuttava
toisistaan
ja
\item luettelon eri osien tulee olla mahdollisimman
yhdenmukaisia, erityisesti lähdetyypin sisällä.
\end{itemize}



Lähteet ovat luettelossa tekijän nimen mukaisessa aakkosjärjestyksessä,
saman tekijän (tekijäryhmän) työt julkaisuajan mukaisessa
järjestyksessä. Jos jollakin lähteellä ei ole henkilötekijää, se
aakkostetaan julkaisun nimen mukaisesti. Lähteen tunnisteena käytetään
mnemonista lyhennettä, joka koostuu kolmesta kirjaimesta ja kahdesta
numerosta.  Kirjaimet ovat tekijän tai tekijöiden sukunimen
alkukirjaimia ja numerot ovat vuosiluvun kaksi viimeistä numeroa. Jos
samalta tekijältä on luettelossa useita samana vuonna julkaistuja töitä,
nämä erotetaan toisistaan vuosiluvun jälkeen sijoitettavalla pienellä
aakkosella.

Kustakin lähteestä annetaan seuraavat tiedot:
\begin{itemize}
\item
tekijän tai tekijöiden nimet (sukunimi, etunimien alkukirjaimet)
alkuperäisessä järjestyksessään; jos tekijöitä on enemmän kuin kolme,
voidaan toimia siten, että
vain ensimmäinen tekijä nimetään ja muiden tilalle kirjoitetaan {\em et
al.}
\item
julkaisun tai artikkelin nimi alkuperäisessä muodossaan
\item
julkaisupaikan tiedot:
\begin{itemize}
\item
kirjasta: kustantaja, julkaisupaikka (voidaan jättää pois, jos kyseessä
on tunnettu kustantaja), vuosi
\item
lehtiartikkelista: lehden nimi, volyymi, numero, vuosiluku ja kuukausi (suluissa)

\item
artikkelikokoelmassa (esim. konferenssijulkaisussa) ilmestyneestä
artikkelista:
\begin{itemize}
\item kokoelman nimi, toimittaja, kustantaja, julkaisupaikka ja vuosi
{\em tai}
\item konferenssin nimi, järjestäjä, paikka ja aika,
\end{itemize}
\item
raportista: julkaisusarja, raportin numero, julkaisupaikka, julkaisija ja vuosi

\item
www-lähteestä: verkko-osoite, voimassaoloajankohta, mahdollisesti
viittausajankohta hakasuluissa
\end{itemize}
\item
sivunumerot, mikäli lähteenä on artikkeli tai kokoomateoksen itsenäinen luku.
\end{itemize}

Julkaisun tai artikkelin nimen perään tulee piste, samoin kunkin lähteen
bibliografisten tietojen perään. Muut tiedot erotetaan toisistaan
pilkulla. Normaaliin suomalaiseen tapaan artikkelin nimessä ainoastaan
ensimmäinen sana kirjoitetaan isolla alkukirjaimella, sen sijaan
konferenssien ja kokoelmajulkaisujen nimissä käytetään isoa
alkukirjainta jokaisen sanan alussa (artikkelisanoja ja prepositioita
lukuunottamatta). Katso mallia oheisista esimerkeistä.
Kokoelman nimen edessä on syytä selvyyden vuoksi käyttää sanaa {\em
Teoksessa}, paitsi kun on kysymys konferenssijulkaisusta, jonka nimi
alkaa lyhenteellä {\em Proc.} (sanasta Proceedings). Tällöin ei tarvita
mitään täydennystä.
Tämän eron näkee esimerkiksi vertaamalla
lähdeviitteiden~''\cite{dantowsley90}''
ja~''\cite{gannonetal89}'' ulkoasuja.

WWW-lähteiden käytössä on syytä muistaa, että verkossa julkaisukynnys on
olematon. Kannattaa siten keskittyä tunnettujen tieteellisten
kustantajien julkaisuihin ja niihin teknisiin standardeihin, joille WWW
on ainoa julkaisukanava. Mikäli sama julkaisu on saatavissa myös
perinteisessä muodossa, viitataan ensisijaisesti siihen ja käytetään
verkko-osoitetta lisätietona. Lähdeluettelossa on annettu esimerkit
useita kanavia julkaistusta kirjoituksesta~\cite{abiteboul,dietinger} sekä pelkästään
WWW-julkaisuna
leviävästä standardista~\cite{bray}.

WWW-lähteitä ja niihin viittaamista käsitellään tarkemmin erillisessä
ohjeessa~\cite{kilpelainen00}.

Kirjoituksen lähdeluettelossa luetellaan täsmälleen ne lähteet, joihin
viitataan kirjoituksen tekstiosassa. Tämän kirjoituksen lähdeluettelo on
tarkoitettu lähinnä esitystavan esimerkiksi, mistä syystä siinä on
''ylimääräisiä'' lähteitä.


\section{Ulkoasulliset seikat}

Tässä luvussa käsitellään yleisimpiä tekstin tekniseen
esittämiseen liittyviä seikkoja.


\subsection{Työn osien järjestys}


Kirjoituksen alussa on aina erillinen, mallin mukainen kansilehti.
Toisena sivuna on tiivistelmäsivu, sen jälkeen sisällysluettelo (yksi
tai useampia sivuja) ja sitten varsinainen teksti. Sivunumerointi
aloitetaan vasta ensimmäiseltä tekstisivulta (arabialaisella ykkösellä).
(Tarkat jättävät ykkössivun numeromerkittä.)
Sisällysluetteloon merkitään kaikki (numeroidut) otsikot ja vastaavat
sivunumerot. Monet tekstinkäsittelyjärjestelmät muodostavat itse
sisällysluettelon, jolloin kirjoittajan ei tarvitse huolehtia luettelon
sivunumeroiden päivittämisestä tekstin kehittyessä.
Sisällysluettelosivu ja sitä edeltävät sivut voidaan haluttaessa
numeroida erikseen (roomalaisin numeroin) esimerkiksi tämän mallin mukaisesti.

Varsinaisen tekstin jäljessä, mutta itse työhön kuuluvana on
ensimmäisenä lähdeluettelo, jonka otsikkoa ei numeroida. Lähdeluettelon
jälkeen sijoitetaan mahdolliset liitteet, jotka otsikoidaan ja
varustetaan sisäisillä sivunumeroilla.

\enlargethispage{5mm}
Mikäli kuvista, algoritmeista ja taulukoista halutaan tehdä
yhtenäinen luettelo, sijoitetaan luettelot sisällysluettelon jälkeen.
Luetteloiden käyttöarvosta on eriäviä mielipiteitä, joten
niiden laatimiseen ei varsinkaan ilman tekstinkäsittelyjärjestelmän
tukea kannata ryhtyä ilman tarkastajan erityistä toivetta.

Mikäli kirjoitukseen erityissyistä halutaan liittää aakkosellinen hakemisto, sijoitetaan
se lähdeluettelon jälkeen ennen liitteitä. Indeksi merkitään
sisällysluetteloon samoin kuin lähdeluettelo (numeroimaton luku). Mikäli
indeksin tekemiseen ryhdytään, on syytä käyttää
tekstinkäsittelyjärjestelmän tarjoamaa automatiikkaa.

\subsection{Tekstin yleinen sijoittelu}

Kirjoita tekstiä vain yhdelle puolelle paperia.  Käytä väljähköä
riviväliä (1.5--2), jotta tarkastaja voi kirjoittaa kommentteja
tekstirivien väliin. Omissa väliversioissasi voi olla tarpeen käyttää
vieläkin suurempaa riviväliä. Myös molempien marginaalien on hyvä olla
melko leveät (noin 3~cm): vasen marginaali tarvitaan kirjoitelman
nitomista varten ja oikealle puolelle tarkastaja voi kirjoittaa
merkintöjään.  Jätä myös ylä- ja alareunaan riittävästi tilaa (2--3~cm).

Kirjoituksen lukujen, kuvien ym.\ osien erottumisen kannalta tärkein
keino on riittävän väljä tilan käyttö.  Erota kappaleet toisistaan
yhdellä ja luvut muutamalla tyhjällä rivillä.  Jos uusi luku tulisi
alkamaan aivan sivun alareunasta (vain yksi tai kaksi riviä varsinaista
tekstiä), aloita mieluummin uusi sivu.  Jokaista uutta lukua ei
kuitenkaan ole tarpeen --- etenkään lyhyessä kirjoituksessa --- aloittaa
uudelta sivulta: jos kirjoituksessa on paljon melkein tyhjiä sivuja,
lukija voi epäillä, että kirjoittaja on yrittänyt saada kirjoituksensa
näyttämään pitemmältä kuin se onkaan.


Tyhjää tilaa kannattaa käyttää hyödyksi myös kuvien ja taulukoiden
yhteydessä.  Erityisesti jos kirjoituksessa käytetään kauttaaltaan samaa
tekstityyppiä, tyhjät rivit ovat välttämättömiä erottamaan esimerkiksi
tekstiä ja taulukkoa toisistaan.  Tyhjä tila on halpaa, mutta se lisää
selkeyttä ja luettavuutta.

\subsection{Kuvat ja taulukot}

\enlargethispage{5mm}
Kuva tai taulukko sijoitetaan mahdollisimman lähelle
(ensimmäistä) tekstikohtaa, jossa siihen viitataan, ei kuitenkaan
kyseistä viittausta aikaisemmaksi.
Tekstissä on syytä myös kertoa, mitä kuvalla halutaan havainnollistaa.
Kuvan voi lukea monella eri tavalla, joten lukijaa on ohjattava.

Kuvaa ei pidä sijoittaa välittömästi luvun otsikon alle, vaan on
aloitettava tekstillä. Kuvaa ei pidä sijoittaa keskelle tekstikappaletta
(saati virkettä), paitsi jos kuva tulee sivun alkuun tai loppuun eikä
kappaleen jatkumisesta tule epäselvyyttä.

Kuvan ei aina tarvitse olla välittömästi viittaavan kappaleen
perässä. Esimerkiksi viittauskohdan ja
vasta seuraavalle sivulle mahtuvan kuvan väliin jäävää sivun loppuosaa
ei jätetä tyhjäksi. Kuvaa ei kuitenkaan pidä viedä seuraavaa
sivua kauemmas viittauskohdasta.


Varsinaista kuvan esittämistä havainnollistaa kuva~\ref{kuvaesimerkki}.
Huomiota on kiinnitettävä kuvan osien ja tekstimerkintöjen näkyvyyteen,
kuvan numerointiin ja otsikointiin. 

\begin{figure}[h]
%\begin{figure}[tbh] t= top, b = bottom, h=here
\ \newline
\begin{center}
\includegraphics[width=0.9\textwidth]{kuvaesimerkki.pdf}
%\rotatebox{90}{\includegraphics[scale=.75]{kuvaesimerkki.pdf}}
\caption{Kuvan elementit.}
\label{kuvaesimerkki}
\end{center}
\end{figure}


Kuvien kokoon on kiinnitettävä huomiota. Käytettyjen merkintöjen
on oltava helposti luettavissa ja selkeät. Esimerkiksi
suorituskykykäyriä esitettäessä akselit on nimettävä, asteikot
merkittävä ja käytetyt yksiköt tuotava selkeästi esiin.
Samankaltaisia asioita esitettäessä useammalla kuvalla on
syytä käyttää samaa mittakaavaa vertailun helpottamiseksi.

Kuvan otsikko kirjoitetaan kuvan alle ja sen tulee olla mieluummin lyhyt
ja ytimekäs kuin liian selittelevä.
Samoin toimitaan taulukoiden otsikoinnissa.

Kuvat ja taulukot numeroidaan juoksevasti. Pitkissä teksteissä käytetään
kaksitasoista numerointia (esimerkiksi Kuva 3.1) pääluvuittain, lyhyissä
riittää yksitasoinen numerointi.


Kuva- ja taulukko-otsikoiden yhdenmukaiseen esitystyyliin on syytä kiinnittää
huomiota, samoin mm. välimerkkeihin. Luontevaa on käyttää
kuvatekstin lopussa pistettä, ovathan useimmat kuvateksteistä virkkeitä. 

(Kuvien ja taulukoiden otsikointityyli vaihtelee
kustantajittain ja julkaisuittain. Samoin tuntuu suositeltava käytäntö
Tietojenkäsittelytieteen laitoksen sisällä vaihtelevan taulukon
otsikon sijainnin suhteen.)


\subsection{Otsikot}

Otsikoissa voi käyttää muusta tekstistä poikkeavaa kirjasintyyppiä,
alleviivausta, suurempaa kirjasinkokoa tms.\ erotuskeinoa, yleensä
kuitenkin vain yhtä näistä, koska kovin monta erilaista kirjasintyyppiä
ja -kokoa tekee ulkoasusta helposti sekavan.  Otsikoiden esitystavan on
oltava johdonmukainen läpi koko kirjoituksen. Numeroimattomia
''ylimääräisiä'' otsikoita ei tule yleensä käyttää.


\subsection{Mallin käyttö}

Voit käyttää tätä kirjoitusta mallina oman opinnäytteesi ulkoasua
varten. Eri tekstinkäsittelyjärjestelmissä käytössä olevat
kirjasintyypit ja -koot, rivivälit ym.\ poikkeavat toisistaan, joten
pienet poikkeamat ovat toki hyväksyttäviä.

Tieteellisen kirjoittamisen kurssin luennoilla ja
liitteenä olevassa ohjeessa annetut töiden ohjeelliset sivumäärät
koskevat työtä, joka vastaa ulkoasultaan tätä ohjetta (kirjasinkoko
12~pistettä). Tässä tekstissä keskimääräinen rivin pituus lienee noin
80~merkkiä ja sivun pituus 30~riviä.
Sivumääriin lasketaan varsinaisen tekstiosuuden pituus ja lähdeluettelo
(arabialaisin numeroin numeroitu osuus), ei kansilehteä, tiivistelmää
eikä sisällysluetteloa.

\section{Yhteenveto}

Tämän kirjoituksen tarkoituksena on toimia muistilistana eräistä
esitystavallisista säännöistä, joihin harjoitusten ja tutkielmien
kohdalla on syytä kiinnittää huomiota.



%
% Sitten alkaa lähdeluettelo
%


\nocite{*}
\bibliographystyle{tktl}
\bibliography{lahteet}

\lastpage

\appendices

\pagestyle{empty}

\internalappendix{1}{Malli ABC}

Liitteet ovat tässä vain sisällysluettelon ja esitystavan mallina.
Jokainen liite aloitetaan yleensä uudelta sivulta, jonka alkuun tulee
liitteen numero ja nimi. Kunkin liitteen sivut numeroidaan erikseen.

Liite on paitsi dokumenttia täydentävä osuus myös itsenäinen
kokonaisuus. Liite ei siten voi olla pelkästään kuva tai ohjelmanpätkä,
vaan liitteessä on ilmaistava sen sisällön laatu ja tarkoitus.


\end{document}
